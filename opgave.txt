1 DE CASE
=========
Je maakt een web applicatie waarmee klanten van een cultuurcentrum
("Het CultuurHuis") kaarten kunnen reserveren voor de voorstellingen.

De voorstellingen zijn ingedeeld in genres.
Je toont op de beginpagina de genres als hyperlinks, in alfabetische volgorde:
- Circustheater
- Dans
- Familievoorstelling
- Humor
- Modern klassiek
- Multimedia
- Muziek
- Muziektheater
- Theater
- Wereldmuziek


Als de gebruiker genre kiest, ziet hij de voorstellingen van dat genre.
Voorstellingen uit het verleden (voorstellingsdatum < systeemdatum) komen niet in de lijst voor.
De voorstellingen zijn oplopend gesorteerd op de voorstellingsdatum.
Bemerk dat de even en oneven rijen een andere achtergrondkleur hebben.


Enkel bij voorstellingen die nog vrije plaatsen hebben ziet de gebruiker een hyperlink Reserveren.



Als de gebruiker de hyperlink Reserveren bij een voorstelling aanklikt, ziet hij een 
nieuwe pagina, waarin hij kaarten voor die voorstelling kan reserveren:

...


De hyperlink Voorstellingen brengt de gebruiker terug op de eerste pagina.

De gebruiker kan bij Plaatsen een geheel getal intikken tussen 1 en Vrije Plaatsen

Als hij een verkeerde waarde intikt, toon je naast de knop de foutmelding
Tik een getal tussen 1 en [vrijeplaatsen].

Je vervangt in deze foutelding [vrijeplaatsen] door de vrije plaatsen van de voorstelling.

In het voorbeeld hierboven wordt de melding dus:
Tik een getal tussen 1 en 198.

Jij plaatst de reservering in een tijdelijk(!) reserveringsmandje (Je onthoudt de 
reservering op dit moment nog niet in de database, maar op HTTP session).

Als een gebruiker een tweede keer dezelfde voorstelling reserveert, toon je in het 
invoervak bij Plaatsen: het aantal dat hij reeds intikte bj de eerste reservering van 
die voorstelling. Hij kan dit getal bij de tweede reservering wijzigen.
Een reservatiemandje (zie verder) kan een voorstelling max. één keer bevatten.
Ieder keer de gebruiker een reservering gedaan heeft, komt hij op een pagina 
waarin hij zijn reserveringen ziet. 

...

Onder het overzicht ziet de gebruiker hoeveel hij in totaal moet betalen.

De gebruiker kan een vinkje plaatsen bij één of meerdere reserveringen en daarna
op de knop Verwijderen klikken. De aangevinkte reserveringen worden dan uit het 
mandje verwijderd.

Met de hyperlink Voorstellingen komt de gebruiker terug op de eerste pagina.





